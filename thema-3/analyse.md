---
layout: index
title: Analyse
---

# Ontwerpopdracht Analyse

## Metadata
* Cursus: Basiskwalificatie Didactische Bekwaamheid (BDB)
* Docent: Danny de Vries (Docent Webtechnologie)
* Jaar: Feb - Jun 2020
* Universeit: Hogeschool van Amsterdam (HvA Academie)
* Opleiding: Communication and Multimedia Design (voltijd CROHO: 34092)
* Faculteit: Digital Media and Creative Industries
* Leergroep: De Zwarte Piste

## Inhoudsopgave
* [Introductie](#introductie)
* [Keuze module](#keuze-module)
* [Communicatie](#communiatie)
* [Situational Factors](#situational-factors)
* [Leeractiviteiten](#feedback)
* [Toetsing](#feedback)
* [Bronnen](#bronnen)
* [Bijlage](#bijlagen)

### Introductie 

Bij CMD amsterdam zijn we het fundament aan het herontwerpen voor studiejaar 20/21, een grote curriculumvernieuwing voor de propedeuse. Onze curriculumcommisie overziet dit herontwerp en neemt vooral de organisatorische taak opzich. Aan mij is door de curriculumcomissie gevraagd om vorm te geven aan het vak `tech-0`, het allereerste technische vak binnen onze opleiding.

Op het moment hebben we drie technische vakken in het propedeuse jaar. _Internetstandaarden_, _Inleiding programmeren_ & _Webapplicaties_. Waarvan Webapplicaties een vak is wat wel 'technisch' is maar waar niet echt 'programmeren'. Daarom focust mijn analyse zich op _Internetstandaarden_ en het vak waar ik ook zelf in lesgeef _Inleiding programmeren_.

Het idee is dan ook om deze drie vakken te vervangen voor `tech-0`, `tech-1` en `tech-2` (in die volgorde) waarbij tech-0 het introductie vak gaat worden, de grande entree. De andere technische vakken zouden daarop aansluiten en meer verdieping geven.

### Keuze module

Het krachtige aan `tech-0` is dat dit voor veel studenten de eerste aanraking is met techniek, websites programmeren in HTML, CSS & JavaScript. Je hebt als coordinator (en docent) eigenlijk vrij spel om deze studenten enthousiast te maken voor techniek. 

Daarnaast vinden studenten de huidige technische vakken 'vaak moeilijk', iets wat terug te lezen is in de vakevaluaties van de huidige vakken. Ondanks dat de vakinhoud de afgelopen jaren minder is geworden en de lesstof 'makkelijker' is geworden blijven studenten dit noemen in de vakevaluatie. Ik denk dat er een aantal onderliggende 'problemen' in het vak zitten die eigenlijk niks met de vakinhoud te maken hebben:

* De focus van de vakken zit nu vooral op _know-why_ en niet zozeer op _know-what_ (of _know-how_). De vakken gaan snel naar 'the big picture' en focussen op het ontwikkelen van code literacy in plaats van resultaatgericht en meteen met code experimenteren.
* Dat raakt meteen aan het tweede punt waardoor ik denk dat studenten aangeven het vak 'moeilijk' te vinden. Omdat veel studenten het vak misschien ook gewoon niet 'leuk vinden'. Het is vaak taaie technische stof en studenten zien niet de mogelijkheden van web technologie.

Dat wil niet zeggen dat de vakinhoud op het moment goed is, ook daar zie ik verbetering. Vooral de vakinhoud van internetstandaarden is verourderd en ook bij inleiding programmeren zijn er nieuwe ontwikkelingen in de JavaScript programmeertaal die niet in de vakinhoud zitten. De vakken zijn qua vakinhoud nu 4 jaar oud en enigszins over de houdbaarheidsdatum heen, technische ontwikkeling gaat snel. Er is in die jaren wel geïtereerd op de vakken: vooral het lesprogramma (de leeractiviteiten) en organisatorisch is het steeds beter geworden maar qua toetsing en algemene vakinhoud zijn de vakken in de 4 jaar (zeker de afgelopen 2 jaar) weinig veranderd.

`tech-0` is in dat opzicht ook een belangrijk vak. Het zal voor veel studenten de toon zetten voor techniek en ze enthousiasmeren voor de mogelijkheden het plezier in technische mogelijkheden verder in de studie. Iets wat nu in mijn optiek enigszins ontbreekt.

### Communicatie

> Hoe is de samenwerking in het team? Zijn er overlegmomenten? Is er een taakverdeling?

Er zijn geen vaste kalibraties ingeroosterd voor docenten maar de samenwerking tussen docent en coordinator is erg goed te noemen. Wat scheelt is dat we als docenten in Slack zitten en constant met elkaar bespreken. Wat dus wel enigszins mist is een systematische manier van inwerken en kalibreren. Dit gebeurd meer 'op aanvraag'. De coördinator is goed bereikbaar, wat wellicht meer kan is onderlinge afstemming tussen docenten en intervisie. Bij lessen kijken is daar een concreet voorbeeld van, dat doe ik zelf wel maar gebeurd onderling weinig. Als docent is er alle vrijheid om het vak naar je eigen hand te zetten als in slides aanpassen, tussenopdrachten in de les hier en daar herschrijven. Wat in mijn optiek een breder CMD probleem is dat als er vaste intervisie / kalibratie momenten voor een vak zijn niet altijd alle docenten aanwezig zijn of achteraf input geven. Bij de technische vakken is dat vaak het tegenovergestelde, als er een meeting is is ook bijna iedereen aanwezig.

> Klopt de studiehandleiding? Hoe is de communicatie naar studenten?

#### DLO

De communicatie naar studenten is erg goed te noemen. De DLO is goed ingericht, alle basis informatie (over toetsing, weekopzet etc.) is ruim voor het vak begint beschikbaar voor studenten en docenten. Er is gekozen voor een weekopzet. Via de announcements wordt informatie naar de studenten gecommuniceerd. Hier en daar laat de structuur nog wat te wensen over, wat studenten soms aangeven lastig te vinden is dat het niet altijd eenduidig is welke opdrachten voorbereiding zijn en welke er in de les worden gemaakt. Omdat we veel practica doen raken studenten soms de draad kwijt. Slides en eventuele opnames van hoorcollege's staan op de Brightspace pagina en de proeftoetsen, voorbeeldvragen en beoordelingsformulieren zijn vanaf week 1 beschikbaar.

#### Studiegids

De praktische informatie in de studiegids is correct. Wel vind ik van beide vakken de omschrijving nog wat oppervlakkig, heel breed en generiek en gaat ook vooral over cognitief (inhoudelijk) skills. Ook de relatie met de beroepspraktijk is wat 'simpel'. Niet helder of duidelijk uitgelegd wat het belang is van het vak voor de verdere loopbaan van de student. Verder staat er vaak bij de taal van het onderwijs 'nederlands' terwijl we veel 'engelse' online resources gebruiken.

### Situational Factors

### Bronnen

### Bijlage
