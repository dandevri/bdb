---
layout: index
title: Assessment
---

# Assessment - Thema-3

## Metadata

- Cursus: Basiskwalificatie Didactische Bekwaamheid (BDB)
- Docent: Danny de Vries (Docent Webtechnologie)
- Jaar: Feb - Jun 2020
- Universeit: Hogeschool van Amsterdam (HvA Academie)
- Opleiding: Communication and Multimedia Design (voltijd CROHO: 34092)
- Faculteit: Digital Media and Creative Industries
- Leergroep: De Zwarte Piste

## Inhoudsopgave

- [Opdracht](#opdracht)
- [Herontwerp en Analyase](#herontwerp)
- [Leervragen](#leervragen)
- [Bronnen](#Bronnen)

## Opdracht

### Thema 3

Het doel van thema-3 is het (her)ontwerpen en optimaliseren van je onderwijs vanuit het principe van constructive alignment. Je begrijpt de samenhang van onderwijskundige principes: leerdoelen, leeromgeving en toetsing en kunt die zo toepassen dat het het leerproces ondersteunt en jouw studenten hun leerdoelen bereiken.

### Assessment

Om het thema af te ronden werken we binnen de BDB met Peer Assessments, een toetsvorm waarbij het werk wordt beoordeeld en van feedback wordt voorzien door de leergroep. Het laat zien dat je voldoet aan de criteria en je levert daarvoor bewijslast. Daarnaast reflecteer je op je ontwikkeling.

### Criteria Thema-3

1. Je hebt onderzoek gedaan naar je eigen onderwijs
2. Je hebt het stappenplan van de ontwerpopdracht aantoonbaar gevolgd.
3. Je kunt onderwijs en toetsing vanuit het principe van constructive alignment (leerdoelen, leeractiviteiten en toetsen) analyseren en herontwerpen
4. Je kunt laten zien dat je de toets volgens de toetscriteria en de toetscyclus hebt ontworpen
5. Je hebt jouw herontwerp @ home gepresenteerd binnen de eigen opleiding en je team geënthousiasmeerd en er aan verbonden

#### Bewijsmateriaal thema-3

- Een analyse met een probleemformulering en herontwerp - zie ontwerpopdracht@home.
- Een presentatie (vorm is vrij) van het herontwerp aan je team en de reactie daarop van de aanwezigen.

## Herontwerp en Analyse

> Door het analyseren van onze huidige technische vakken in de propedeuse en het uitwerken van het nieuwe vak in het fundament (tech-0) laat ik zien dat ik aan de criteria voor thema-3 heb voldaan.

### Volledige Analyse

Bij CMD amsterdam zijn we het fundament aan het herontwerpen voor studiejaar 20/21, een grote curriculumvernieuwing voor de propedeuse. Op het moment hebben we drie technische vakken in het propedeuse jaar. Internetstandaarden, Inleiding programmeren & Webapplicaties. Waarvan Webapplicaties een vak is wat wel ‘technisch’ is maar waar niet echt ‘programmeren’. Daarom focust mijn analyse zich op Internetstandaarden en het vak waar ik ook zelf in lesgeef Inleiding programmeren.

**Samenvatting analyse**

- De huidige technische vakken hebben een focus op cognitieve skills: de focus ligt op pogrammeertalen leren en toepassen in plaats van een bredere kijk op techniek met betrekking tot het bedrijfsleven en eigen ontwikkeling verder in de studie.
- Er moet meer nadruk komen op blended learning: meer ruimte voor out-of class activities en blended learning. Thuis video’s kijken, docenten die screencasts opnemen met live demo’s. Studenten moeten meer hun eigen leerpad kunnen bepalen (indelen op niveau
- Het aansterken van formatieve toetsing en tussentijdse oplevering: er is een (te grote) groep studenten die te laat ‘echt’ begint. Het gat van de tussenopdrachten in de les en de eindopdracht ervaren studenten als groot.
- Een goede balans tussen know-why en know-what/how: de huidige technische vakken gaan snel naar ‘the big picture’ en focussen op het ontwikkelen van code literacy in plaats van resultaatgericht en meteen met code experimenteren.

→ [Bekijk de volledige analyse](../thema-3/analyse)

### Volledig Herontwerp

Aan mij is door de curriculumcommissie gevraagd om vorm te geven aan het vak tech-0, het allereerste technische vak binnen onze opleiding. Het vak tech-0 gaat enigszins een vervangingen worden van de huidige technische vakken die we nu in de propedeuse hebben. Het krachtige aan tech-0 is dat dit voor veel studenten de eerste aanraking is met techniek, websites programmeren in HTML, CSS & JavaScript. Je hebt als coördinator(en docent) eigenlijk vrij spel om deze studenten enthousiast te maken voor web technologie. De opzet van het herontwerp volgt de stappen van integrated course design uit Creating Significant Learning Experiences van Dee Fink.

**Conclusie herontwerp**  
Door het introduceren van web & wereld is er een goede mix van know-why en know-what en verlegt de focus van cognitieve skills naar meer affectief. Door een aantal formatieve toetsen te introduceren zijn er meer tussentijdse opleveringen, de lesopdrachten en praktijkvoorbeelden sporen studenten aan om op een speelse manier met techniek aan de slag te gaan. De playground geeft mogelijkheid tot meer blended learning en door het goed inrichten van de leeromgeving geeft het ruimte voor leerniveau’s.

→ [Bekijk het volledige herontwerp](../thema-3/herontwerp)

### Presentatie aan team

> De analyse en het herontwerp heb ik gepresenteerd aan mijn Werkplekbegeleider (Sonja Rouwhorst, Teammanager Jaar-2) en de volledige Tech-expertise groep (collega's die lesgeven in de propedeuse). Verder heb ik feedback ontvangen van Irene Kamp (SKE'er opleiding CMD) en onderwijskundige Zuzanna van Polen.

Aan de onderzijde van de analyse en het herontwerp staat feedback van al deze belanghebbende. Een aantal hiervan heb ik al verwerkt in het herontwerp. Al deze feedback kan ik meenemen in het verdere ontwerp van `tech-0`. De eerste reacties waren veelal positief, mijn collega's vonden dat ik de situational factors goed onder de loep heb genomen, goed heb gekeken naar affectiefe doelen en de verandering van houding van studenten ook in het verdere loop van techniek in de studie. Een speels vak waar experiment en resultaat centraal staat. Ze kijken erg uit naar de verdere uitwerking van de vakinhoud.

→ [Bekijk de volledige presentatie](https://docs.google.com/presentation/d/16_i14nw119DKlW78bAenHbltXQfiU9eOR_BzAOEhncg/edit?usp=sharing)

## Leervragen

> Hoe kan ik formatieve toetsing inzetten om tussentijdse oplevering en self-assessment aan te sterken?

Vooral van de onderwijskundige Zuzanna heb ik veel tips gekregen over het inzetten van formatieve toetsing. Op haar aanraden ben ik ook aan de slag gegaan met de [toolbox formatieve evaluatie](https://formatiefevalueren.kdg.be/) en ben ik verder gaan kijken naar [visible learning](https://visible-learning.org/). In het herontwerp van tech-0 heb ik formatieve toetsing een prominentere rol gegeven.

**Waar stond ik:**

In de eerste versie van m'n herontwerp leunde ik nog heel erg op 'traditionele' summatieve toetsing, ook omdat ik het gevoel had dat het de 'standaard' is binnen het onderwijs en studenten dat het meest logisch vinden. Een eye-opener voor mij was (na feedback van de collega's en onderwijskundige) dat je de manier van toetsen ook bij de student kan 'aanleren', net zoals vakinhoudelijke theorie. Je hoeft niet per se summatief te toetsen omdat je denkt dat de student dat beter snapt, je kan ze aanleren om ook met formatieve toetsing en peer-assessments aan de slag te gaan als je dat maar bewust inzet in de leeractiviteiten.

**Wat sta ik nu:**

Naast het bovenstaande heb ik vooral geleerd dat bij summatieve toetsing het 'leren stopt' (prestatiegericht vs. ontwikkelingsgericht). Met summatief verlies je de leerfunctie van de toets, de student moet nog een mogelijkheid hebben om fouten te maken en te reflecteren op eigen leren. De summatieve toets is slechts een bevestiging van de formatieve toetsing.

> Hoe kan ik bij de technische vakken de focus verleggen van cognitief naar affectief?

De huidige technische vakken gaan snel naar ‘the big picture’ en focussen op het ontwikkelen van code literacy in plaats van resultaatgericht en meteen met code experimenteren. De huidige technische vakken hebben een te grote focus op cognitieve skills. De focus ligt op programmeertalen leren en toepassen in plaats van een bredere kijk op techniek met betrekking tot het bedrijfsleven en eigen ontwikkeling verder in de studie.

**Waar stond ik:**

Met mijn expertise in web technologie was ik in eerste instantie het herontwerp heel erg vanuit vakinhoud aan het schrijven. Ik was meteen in een weekopzet gedoken en de theorie aan het onderverdelen over de weken en activiteiten. Maar dat is helemaal niet de essentie van een herontwerp, het gaat over mijn wens voor het vak en dat ik de studenten een bredere kijk op techniek wil meegeven in plaats van specifieke programmeertalen.

**Wat sta ik nu:**

Het werken met de taxonomie van Dee Fink en Bloom hebben me meer inzicht gegeven in leerdoelen opstellen 'hoger' in de taxonomie, van kennis naar houding en gedrag en daar ook leerdoelen in te formuleren zodat er een betere spreiding is in de taxonomie en daarmee ook de leerdoelen van tech-0 meer te verplaatsen naar affectief in plaats van cognitief.

## Reflectie

Al met al ben ik grove lijnen redelijk tevreden met mijn analyse en herontwerp. Vooral de feedback van al mijn collega's en de onderwijskundige hebben me aan het denken gezet. Genoeg aanknopingspunten ook om na de BDB verder te gaan met de ontwikkeling van dit vak. Wel had ik vakinhoudelijk (theorie) wellicht nog iets verder willen uitwerken om daar ook alvast op te kunnen itereren en dat mee te nemen in mijn presentatie aan het team.

Ook met de toetsing wil ik nog verder, daar ben ik nog wat onzeker over ook omdat ik nog het gevoel heb dat die nog iets teveel summatief is. Of iets wel of niet compenseerbaar mag zijn en welke toetsvorm het beste past bij de leerdoelen uit de taxonomie die ik heb geschreven is nog iets wat ik verder wil uitwerken. Verder moet ik nog kritisch kijken naar de niveauduiding in de leerdoelen, die onbtreekt nog. Wellicht verwacht ik ook nog wel teveel van een propedeuse student en mogen een aantal leerdoelen verschoven worden naar latere technische vakken in de techlijn van de propedeuse.

Allemaal vraagstukken waar ik na de BDB nog mee aan de slag wil, ook het leren houdt voor mij hier nog niet op.

## Bewijsmateriaal

→ [Volledige analyse huidig onderwijs](../thema-3/analyse)  
→ [Volledig herontwerp tech-0](../thema-3/herontwerp)  
→ [Presentatie aan het team](https://docs.google.com/presentation/d/16_i14nw119DKlW78bAenHbltXQfiU9eOR_BzAOEhncg/edit?usp=sharing)  
→ [Feedback van collega's](../thema-3/herontwerp#feedback)

## Bronnen

- [Zie bronnen analyse](../thema-3/analyse#bronnen)
- [Zie bronnen herontwerp](../thema-3/herontwerp#bronnen)
- [Zie colofon](../meta)
