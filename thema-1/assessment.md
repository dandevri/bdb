---
layout: index
title: Assessment
---

# Assessment - Thema-1

## Metadata
* Cursus: Basiskwalificatie Didactische Bekwaamheid (BDB)
* Docent: Danny de Vries (Docent Webtechnologie)
* Jaar: Feb - Jun 2020
* Universeit: Hogeschool van Amsterdam (HvA Academie)
* Opleiding: Communication and Multimedia Design (voltijd CROHO: 34092)
* Faculteit: Digital Media and Creative Industries
* Leergroep: De Zwarte Piste

## Inhoudsopgave
* [Opdracht](#opdracht)
* [Feedback](#feedback)
* [Leervraag 1](#leervraag-1)
* [Leervraag 2](#leervraag-2)
* [Leervraag 3](#leervraag-2)
* [Bronnen](#bronnen)
* [Bijlage](#bijlagen)

## Opdracht

### Thema
Het doel van dit thema is om jouw studenten te motiveren en inspireren. Vragen die centraal staan zijn: hoe krijg jij studenten in beweging? Wat werkt? Wat niet? Wie is jouw student eigenlijk?

### Assessment
Om het thema af te ronden werken we binnen de BDB met Peer Assessments, een toetsvorm waarbij het werk wordt beoordeeld en van feedback wordt voorzien door de leergroep. Het laat zien dat je voldoet aan de criteria en je levert daarvoor bewijslast. Daarnaast reflecteer je op je ontwikkeling.

### Criteria

1. Je draagt bij aan de ontwikkeling van jouw studenten vanuit jouw kwaliteiten als docent
2. Je weet wie je studenten zijn: wat heeft hij of zij nodig om te kunnen leren en ontwikkelen? (diversiteit) en je gebruikt hiervoor het artikel van Paul van den Bos.
3. Je kunt je onderwijs afstemmen op jouw individuele studenten (differentiëren).
4. Je kunt de leersituatie aansluiten op het beginniveau en de belevingswereld van je studenten.
5. Je kunt eigen inbreng van je studenten bewust inzetten: je kunt laten zien dat studenten in jouw onderwijs actief aan de slag zijn zodat ze zelf regie nemen over hun eigen leren.

## Feedback
Tijdens het opstellen van de leervragen ben ik vrij snel naar vakevaluaties en blokenquetes gaan kijken om daaruit de feedback van studenten te halen en m'n leervragen toe te spitsen op m'n verbeterpunten (tips). Tevens geven deze tips en tops goed en snel een beeld van mij als docent. 

### Tops
* **Studenten vinden mijn lessen gestructureerd**, goede time management en goed voorbereid.
* **Ik heb veel vakinhoudelijke kennis** en dat merken studenten. Altijd antwoord op vragen en handig met tools.
* **Er heerst een goede sfeer in de lessen**. Studenten vinden mij rustig en vriendelijk, ze voelen zich geholpen. Door enthousiaste uitleg zijn ze gemotiveerd en ik kan goed inspelen (improviseren) op vragen uit de klas.
* **Ik leg de theorie op een makkelijke en duidelijke** manier uit. Ik kan goed door een stuk code heen lopen en dat regel voor regel begrijpelijk maken.
* **Goede mix van kort en bondig uitleggen** (achtergrond / theorie) en zelf aan de slag. 
* **Ik laat tijdens de les genoeg ruimte voor het stellen van vragen** en geeft ze genoeg persoonlijke aandacht (tijd) om hun problemen op te  lossen. Ik wilt ook echt dat de student het begrijpt.

### Verbeterpunten
Als ik naar de evaluaties en feedback kijken komen er structureel drie punten die beter kunnen met regelmaat naar voren:

* **Studenten hebben behoefte aan 'check-ins'**. Ik loop met regelmaat door de klas maar help dan eigenlijk alleen mensen met expliciete vragen (die hun hand omhoog steken) of geef sporadisch feedback maar niet met regelmaat. Studenten willen niet per se betere of ‘meer’ feedback maar met meer regelmaat.
* **Studenten hebben behoefte aan 'live-demo's**.  Ik probeer vaak dingen uit te leggen aan de hand van slides of in spraak voorbeelden te geven maar ik mag een stuk vaker dingen 'gewoon laten zien' en voordoen. Studenten geven aan veel te leren van stap voor stap een stuk code schrijven.
* **Studenten willen geholpen worden bij hun opdrachten**. Ik zet soms studenten aan de slag met een opdracht zonder die echt goed te introduceren. Maar ook ga ik teveel uit van de zelfstandigheid als ze opdrachten moeten verzinnen. Ik stuur weinig bij of bespreek klassikaal goede voorbeelden.

**Deze drie verbeterpunten heb ik als basis gebruikt voor m'n leervragen. Kort door de bocht: ik ga er teveel vanuit dat de student zelfstandig kan functioneren.**

Onder `thema-1/bijeenkomst 3` heb ik uitgebreid geschreven met nog meer feedback van studenten.

→ [Logboek thema-3](../thema-1/bijeenkomst-3)

![Feedback-1](../bijlage/photos/feedback-1.jpg)
*Tips en tops uit een les Inleiding Programmeren (propedeuse)*

## Leervragen
Voor aanvang van de leergroep had ik een stuk of 7 leervragen bedacht en de feedback van de leergroep was dan ook dat dit er teveel waren. Er waren een aantal leervragen die te combineren waren. Uiteindelijk heb ik het teruggebracht tot drie stuks en die gekoppeld aan de drie basisbehoefte (relatie, cognitie en autonomie) uit de *self-determination theory (SDT)* van Deci en Ryan.

## Leervraag 1 - Cognitie

> Hoe kan ik studenten motiveren door hun eigen voortgang zichtbaar te maken en daarop te reflecteren? (cognitie)

*Ik merk dat studenten over het algemeen kijken naar wat ze nog moeten doen en denken ‘wat veel werk’ maar weinig **reflecteren op hun eigen voortgang** en deze zichbaar maken (Visible Learning). Technische vakken bevatten vaak veel nieuwe stof en ze verliezen in de snelheid van het vak vaak grip op wat ze in een korte tijd al geleerd en gedaan hebben.* 

### Waar stond ik?
Een vak is meetal 'maar' 10 weken en je wilt dat studenten in een *flow* komen en **directe feedback** (kenmerk 5 van Flow) is daar een belangrijk onderdeel van. Door studenten vaker formatief feedback te geven en dat terug te koppelen in de lessen maken de studenten korte iteraties op hun eindopdracht. 

* Formatief feedback geven en dat klassikaal behandelen is wat ik bij een aantal vakken te weinig doe.
* Studenten geven in hun feedback (zie bijlage) aan dat de feedback die ik geef ze erg helpt maar dat die sporadisch is.

### Bewijsmateriaal

#### Weekopzet vak
Voor het vak 'back-end' (tweedejaars - profilering techniek) ben ik van een thema opzet (per onderwerp) naar een week opzet gegaan. Studenten behandelen elke week een thema en kunnen dat afronden door een zogeheten *'issue'* aan te maken waardoor ze die week als *compleet* te markeren en in een alinea reflecteren op wat ze die week gedaan hebben.
* Als een student geen issue heeft aangemaakt is dat voor mij reden om tijdens de les een *check-in* te doen met de student om de voortgang te monitoren.
* Studenten kunnen zelf terug gaan naar hun eigen issues en teruglezen wat ze in voorgaande weken hebben geschreven (reflectie) over de opdracht.

![Issues back-end screenshot](../bijlage/screenshots/back-end-issues.png)
*Een voorbeeld van issues die studenten kunnen aanmaken per week*

![Detailpagina issue back-end screenshot](../bijlage/screenshots/back-end-issue.png)
*In zo'n issue zetten studenten een samenvatting neer van wat ze hebben gedaan en reflecteren hier kort op*

Studenten leveren hun werk niet in Brightspace in maar op GitHub. In GitHub kun je 'snapshots' maken van je code op een bepaald moment in tijd. Door elke keer een *'commit'* te maken zetten ze een stap naar het afronden van hun eindopdracht. Die commits zijn publiek en de student kan ze bekijken maar ook ik als docent kan deze terugzien.

![Commits back-end screenshot](../bijlage/screenshots/back-end-commit.png)
*'Snapshots' van een student waarin ze terug kunnen gaan naar vorige versies*

Op die manier geeft GitHub je een mooie tijdlijn van alle stappen die de student heeft gezet naar de eindopdracht toe.

#### Terugkoppeling slides
Aan het eind van de week ga ik door de issues van mijn klas heen en schrijf ik op wat er goed gaat en wat er beter kan (tips en tops). Dit verwerk ik dan in de slides van de week erop en de studenten kunnen deze feedback dan verwerken (kenmerk 7, persoonlijke controle van Flow). 

![Slides back-end screenshot](../bijlage/screenshots/back-end-slides.png)
*Terugkoppeling met tips en tops in de slides*

### Waar sta ik nu?

Met bovenstaande bewijslast en leervraag toon ik aan te voldoen aan **criteria 5 en criteria 1**. Studenten krijgen inzicht in hun eigen voortgang zodat ze *de regie nemen over het eigen leren* en door terugkoppeling van de feedback bevordelijk ik *de ontwikkeling van de studenten* door als 'expert' de opdrachten te reviewen.
* **Studenten reflecteren** wekelijks op hun eigen voortgang
* **Klassikaal behandelen** van verbeterpunten (kracht van de groep)
* **Op een systematische manier** feedback geven (directe feedback)
* **Cultuur van vrijblijvendheid** doorbreken (uitstelgedrag)

> Je monitort door het gebruik van de issues goed wat ieders persoonlijke voortgang is en sluit daar op aan.
> 
> — Student Back-end (tweedejaar)

## Leervraag 2 - Relatie
> Hoe kan ik studenten motiveren om lesstof aan te bieden op hun eigen niveau? (relatie)

*Ik ervaar dat veel studenten 'bang' zijn voor techniek. Het is voor beginnende studenten heel demotiverend om meteen met moeilijke technische stof aan de slag te gaan maar aan de andere kant wil je als docent de gevorderde handvaten geven om de uitdaging op te zoeken (differentiëren).*

### Waar stond ik?
Tijdens een vak moeten studenten vaak gehele nieuwe programmeertaalen (bijvoorbeeld JavaScript) eigen maken. Daarvoor gebruiken we bij het ontwerp van een vak veel online artikelen en online interactieve opdrachten. Het is best lastig om bronnen en opdrachten te vinden die 'one-size fits all' zijn. **Het niveau verschil tussen studenten** is groot. Veel studenten hebben helemaal geen programmeerervaring terwijl andere een vooropleiding (MBO) hebben afgerond in de richting van techniek. 
* De ene student wil een 'jip en janneke' artikel terwijl de andere student juist behoefte heeft aan meer verdiepende stof. Ik probeer nu steeds artikelen te geven waarvan ik denk dat ze 'gemiddeld' zijn.
* Studenten geven in hun feedback aan (zie bijlage) ze heel veel van de stof leren als ik het een keer voordoe en live voor de klas een opdracht doorloop, dat doe ik weinig in de lessen.

### Bewijsmateriaal

#### Pistes
Bij het vak front-end in (tweedejaars) maken we gebruik van 'pistes'. Studenten doen een diagnostische toets (met vakinhoudelijke vragen) en schatten op basis daarvan hun eigen niveau in. Op basis daarvan behoren ze tot een piste: blauw = begin, rood = gemiddeld en zwart = gevorderde. Dit principe heb ik overgenomen en ben ik ook gaan toepassen bij inleiding programmeren (propedeuse).

* Voor de blauwe piste maakte ik vaak een aparte tafel om onderwerp uit de les extra uit te leggen, de rest van de studenten kan aan de slag met de opdrachten
* Als studenten uit de rode piste 'snel' klaar waren met de opdrachten kon ik ze aansporen om een opdracht uit de zwarte piste te proberen, die ze vaak ook konden afronden.

![Slides front-end screenshot](../bijlage/screenshots/frontend-slides.jpg)
*Slides uit de les front-end met kleurcodes voor het niveau van de opdrachten*

![Slides front-end screenshot](../bijlage/screenshots/frontend-toets.png)
*Voorbeeld van een diagnostische toets voor de les front-end*

#### Live demo's

Uit de feedback van de studenten bleek dat ze veelal behoefte hadden aan 'live coding' en niet alleen maar slides en zelf werken aan opdrachten. Ik open in de lessen veel vaker zelf m'n text editor om opdrachten te programmeren. Vooral bij back-end waren er in de werkgroepen aardig wat slides die ik steeds meer ben gaan schrappen om als vervanging het live voor te doen. 

Verder heb ik van onderwerpen uit de slides die vaak terugkomen of belangrijk zijn screencasts gemaakt die studenten op hun eigen tempo op Youtube kunnen bekijken, ook daar komen de live demo's weer terug als het tijdens de werkcollege eventueel nog te snel ging.

![Screenshot back-end screencast](../bijlage/screenshots/back-end-video.png)
*Screenshot van een video back-end die op [Youtube staat](https://www.youtube.com/watch?v=tdqXTNqNrr0)*

### Waar sta ik nu?
Met bovenstaande bewijslast en leervraag toon ik aan te voldoen aan **criteria 2 en criteria 3**. Door de studenten zelf hun eigen niveau in te laten schatten kan weet ik wat de *student nodig heeft om te kunnen leren* en kan ik de stof *afstemmen op individuele studenten (differentiëren)*

* **Afstemming op de student** en samenhang tussen niveau's binnen een vak (complexiteit)
* **Mate van vrijheid** in de keuze van de leertaken (zie student van tegenwoordig)

> In de lessen spreek je veel uit eigen ervaring, je weet wat ons niveau is omdat je zelf de opleiding hebt gedaan.
> 
> — Student Inleiding Programmeren (propedeuse)


## Leervraag 3 - Autonomie

> Hoe kan ik studenten motiveren door ze zelf invulling te laten geven aan een eindopdracht? (autonomie)

*Techniek is veel leuker als je aan een opdracht kan werken waar je zelf graag aan wilt werken in plaats van fictieve opdrachten die vanuit het vak komen.*

## Waar stond ik?

Als ik terugkijk naar mijn studententijd waren mijn beste opdrachten de opdrachten waar ik de vrijheid kreeg om een eigen idee uit te werken. Daarnaast begreep ik het concept van 'verplichte tussenopdrachten' zelf nooit zo goed. Ik wilde tijdens het vak altijd steeds kleine stappen maken naar een eindopdracht en niet verplichte opdrachtjes maken en die inleveren.

### Bewijsmateriaal

### Eindopdracht
Bij het vak inleiding programmeren sluiten studenten het vak af met een product (mondeling) waarbij ze zelf een concept mogen verzinnen om daar een applicatie van te schrijven. Tijdens de lessen is het dus vooral voor mij belangrijk om de studenten bij te sturen met hun concept, daar feedback op te geven en desnoods in complexiteit aanvoeren.

* Ik vertel de studenten afraaders en aanraders van wat goede eindopdrachten zijn en veel voorkomende fouten van mensen die het mondeling niet halen.
* Ik laat een aantal praktijkvoorbeelden zien maar showcase ook het werk van voorgaande jaren

![Slides inleiding programmeren screenshot](../bijlage/screenshots/slides-programmeren.jpg)
*Slides uit een les inleiding programmeren waar klassikaal ideeën voor de eindopdracht bespreken*

![Photo idee inleiding programmeren](../bijlage/photos/eindopdracht.png)
*Foto van een formulier waarbij een student haar idee voor de eindopdracht heeft beschreven*

## Waar sta ik nu?
Met bovenstaande bewijslast en leervraag toon ik aan te voldoen aan **criteria 4** en **criteria 5**. De studenten kunnen aan een opdracht werken die *aansluit op hun eigen beginniveau* en door zelf een concept te verzinnen nemen ze *regie over het eigen leren*.

* **Mate van vrijheid** in de keuze van de leertaken (zie student van tegenwoordig)
* **Ondersteunen en bijsturen** van de eindopdracht om aan te sluiten bij het niveau

> Goede mix van kort en bondig uitleggen (achtergrond / theorie) en zelf aan de slag met onze eindopdracht die we zelf verzonnen hebben.
> 
> — Student Inleiding Programmeren (propedeuse)

## Bijlage
* [Back-end screencast video's](https://www.youtube.com/channel/UCNtqkUUWlncsFu5qhfDZ4oA/videos)
* [Back-end GitHub issues](https://github.com/cmda-bt)
* [Foto's feedback post-its uit de les](../bijlage/thema-1/feedback)
* [Screenshots vakevaluaties afgelopen blok](../bijlage/thema-1/feedback)
* [Screenshots blokenquetes afgelopen blok](../bijlage/thema-1/feedback)

## Bronnen
* [Paul van den Bos (2016). *De student van tegenwoordig*. (geannoteerd)][bos] 
* [Janneke Wubs (2013). *Pedagogisch klimaat in het HBO*. (geannoteerd)][wubs]
* [Youssef El Bouhassani. *Improving student motivation*. (workshop and slides)][bdb]
* [Deci and Ryan. *Self-determination theory*. (website)][deci]
* [John Hattie. *Visible Learning*. (website)][visible]
* [Mihaly Csikszentmihaly (2008). *Flow: The Psychology of Optimal Experience*. (paperback)][flow]

[bos]: /aantekeningen/student-tegenwoordig.pdf
[wubs]: /aantekeningen/peda-klimaat.pdf
[bdb]: http://bit.ly/bdb_studentmotivation
[deci]: https://en.wikipedia.org/wiki/Self-determination_theory
[flow]: https://www.goodreads.com/book/show/66354.Flow?ac=1&from_search=true&qid=y2MU4sMD0M&rank=1
[visible]: https://www.lerenzichtbaarmaken.nl/
