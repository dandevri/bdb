---
layout: index
title: Bijeenkomst 3
---

# Bijeenkomst 3

*Deze bijeenkomst ging over **feedback vragen van studenten**. Feedback is een kans om te begrijpen waar je studenten behoefte aan hebben en te verbinden met studenten.*

Feedback vragen van je studenten vinden veel docenten 'ongebruikelijk' terwijl het in mijn optiek de krachtigste manier is om van je studenten te horen en je les te verbeteren. Het doel van de workshop was om systematiek na te denken over hoe je feedback kan integreren in je lessen. Feedback is een instrument voor betrokkenheid.

## Voorbereiding
* Leerlevels: Als docent geef je een vak vaak meerdere keren (herhaling). Doceren gaat over inspireren en in het klaslokaal is er misschien te weinig aandacht voor connectie. Docenten spenderen meer tijd aan het systeem dan de studenten. Het personaliseren van onderwijs naar een student moet meer aandacht krijgen.
* Negative feedback: 

## Workshop over feedback
* Resultaten terugkoppelen naar de studenten (in de presentatie?)
* Beoordelingschaal van 1 tot 5
* De belangrijkste vraag is misschien voel je je gehoord?

1. Wat wil je studenten vragen en waarom?
2. Hoe vaak ga je feedback vragen en in welke vorm?
3. Wat doe je met de uitkomst?

Studenten moeten ownership krijgen over hun leerproces maar waarbij de docent nog wel een ondersteunende rol heeft. Studenten geven elkaar peer feedback en de docent geeft een deel van het cijfer. De student is in the lead en ik als docent betn ondersteunend. Kom voorbereid en laat het de docent (of andere studenten weten) als je vastloopt.

1. Geef de studenten structuur en wees duidelijk over de verwachtingen.
2. Wees bereid om ook van je plan af te wijken en met ze in gesprek te gaan.
3. Wees er voor studenten, guide ze en ondersteun wanneer ze dat nodig hebben.

Feedback is pas goed als:
1. Een beperkt aantal vragen stelt aan studenten (niet een hele enquete)
2. Je het optijd in je lessen doet en regulier.
3. Snel het resultaat terugkoppelen naar de studenten
4. Concrete acties hebt met wat je aan de feedback gaat doen

Notities over feedback
* Door feedback van studenten kunnen ze zelf invulling aan de lessen.
* Feedback over persoon als docent of professioneel (vak)
* Iedereen in de klas moet feedback invullen, kleine aantalen geven geen goed beeld.
* Moet feedback geven anoniem of met naam erbij zodat je kan doorvragen? Keuze van de docent.
* Verschil tussen blokevaluatie, vakevaluatie
* Digitale tools zijn niet altijd de oplossing, soms moet je een student face to face vragen.
* Check altijd of je de feedback van de student begrijpt of dat ze moeten verduidelijken
* Doe zoveel mogelijk tips en tops zodat studenten niet externaliseren en alleen negatieve feedback geven
* Feedback vragen over jou als docent maar laat ze ook reflecteren op hun eigen inzet (externaliseren vs internaliseren)
* Cijfers zeggen soms niet zoveel, geef ze altijd invoervelden om uit te leggen. 
* Vraag ze feedback voor de beoordeling heeft plaatsgevonden en in de les, niet achteraf
* Feedback is een tool om te connecten met studenten
* Door je kwetsbaar op te stellen geef je de studenten vertrouwen
* Negatieve feedback is pas een probleem als het structureel is
* Door feedback in persoon te doen kan je zien wat voor effect het op iemand heeft maar ook andersom, kunnen studenten zien wat voor effect het op jou heeft.
* Feedback kan ook een instrument zijn op de student invulling te laten geven aan de les.

## Opdracht

Er zijn grofweg 3 manieren waarop ik op dit moment feedback vraag (of krijg) van studenten. Ik ben eigenlijk door alle evaluaties heen gegaan om te zien of er feedback is die structureel terugkomt. Wat me vooral opviel is hoeveel 'data' ik eigenlijk heb. Sinds ik begonnen ben met lesgeven (~1.5 jaar geleden) heb ik grofweg **~20 klassen,** **~500 studenten** in **8 verschillende** vakken lesgegeven. Daar schrok ik toch wel even van. Van bijna elk vak heb ik in ieder geval de blokenquetes en van ongever 18 klassen ook nog eens een aparte vakevaluatie, dat is best wel wat feedback waar ik wat mee kan.

### Blokenquete

Aan het eind van het blok komt er voor studenten op onze leeromgeving een formulier waar studenten de vakken van het blok kunnen evalueren. Ik als docent kan filteren op vak en klas. De blokenquete is vooral nuttig om te **vergelijken hoe jou eigen klas zich verhoudt tot de andere klassen en docenten.** Voor feedback gericht op mij als docent is het commentaar vaak summier en van alle methodes vind ik de blokenquete het minst waardevol.
* Weinig response, feedback werkt alleen als iedereen het doet. De blokenquetes worden niet heel veel ingevuld door studenten. Vaak maar 5 /6 studenten van een klas.
* Het zijn weinig vragen en gaat vooral over het vak, niet per se over de lessen zelf. Je kunt er vooral uithalen wat er aan het vak verbeterd kan worden.

#### Resultaten
Uit de blokenquetes staat er structureel dat de feedback die ik geef erg nuttig is maar te weinig systematisch gegeven wordt. *Studenten willen niet per se betere of 'meer' feedback maar met **meer regelmaat**.*

### Vakevaluatie
De vakevaluaties zijn voor mij erg belangrijk, helemaal omdat ik in een aantal vakken een coordinerende rol heb. Er staat veel informatie in over hoe studenten de lessen hebben ervaren, wat er aan het vak verbeterd kan worden en tips en tops voor de docenten. Deze evaluaties doe vaak in de les aan het eind van het blok en daar zit ook een valkuil, de feedback is erg nuttig **maar komt eigenlijk te laat**. Ik kan wijzigigen doorvoeren voor de volgende klas (in het blok wat erna komt) maar de huidige klas koopt er niks meer voor.

#### Resultaten
Feedback die regelmatig terugkomt is het feit dat ik soms *onduidelijk antwoord geef op vragen*, dan probeer ik de student ownership te geven maar laat ik ze eigenlijk teveel 'zwemmen'. Ze voelen zich **daardoor niet geholpen**.

### Tijdens de les
Deze manier van feedback vergaren deed ik vrij sporadisch maar door de Workshop van Yousef wil ik dit op een meer systemastische manier gaan inzetten.

#### Resultaten
Uit feedback in de lessen zelf blijkt dat studenten *meer behoefte hebben aan live demo's*. Ik probeer vaak dingen uit te leggen aan de hand van slides of in spraak voorbeelden te geven maar ik mag een stuk vaker dingen gewoon laten zien in **de vorm van 'live coding'**. Studenten geven aan veel te leren van stap voor stap een stuk code schrijven.

## Verbeterpunten
*Dit zijn allemaal quotes en opmerkingen uit vakevaluaties en post-its uit de les.*
* Ik loop met regelmaat door de klas maar help dan eigenlijk alleen mensen met expliciete vragen (die hun hand omhoog steken). Maar studenten hebben ook behoefte aan even een 'check-in' zonder dat ze een expliciete vraag hebben.
* Ik ben zelf ook heel enthousiast over de stof en wil heel graag teveel laten zien of behandelen waardoor studenten aangeven dat (vooral presentaties) soms te snel gaan. Zowel in spraak als het doorklikken van slides.
* Ik zet soms studenten aan de slag met een opdracht zonder die echt goed te introduceren. Vaak lezen ze dan de uitleg op brightspace maar ze vinden het toch echt ook fijn als we klasikkaal nog even naar de opdracht kijken.

## Positieve feedback
*Dit zijn allemaal quotes en opmerkingen uit vakevaluaties en post-its uit de les.*
* Studenten vinden mijn lessen gestructureerd, goed time gemanaged en goed voorbereid. 
* Goede mix van kort en bondig uitleggen (achtergrond / theorie) en zelf aan de slag. Leerzame en luchtige manier door de stof heen loodsen. Goed de aandacht erbij houden.
* Veel vakinhoudelijke kennis, altijd antwoord op vragen en veel kennis over de onderwerpen.
* Dat ik veel uit eigen ervaring spreek, goed het niveau matchen van de huidige studenten want eigen opleiding gedaan.
* Er heerst over het algemeen een goede sfeer in de lessen. Studenten vinden mij rustig en vriendelijk, ze voelen zich geholpen. Door enthousiaste uitleg zijn ze gemotiveerd. Ik kan goed inspelen (improviseren) op vragen uit de klas en ben ook niet beroerd om een grapje te maken.
* Studenten zijn gemotiveerd om de opdrachten te maken omdat ik er altijd wat mee doen in de les bijvoorbeeld na bespreken. Ook door goede uitleg verlaag je de drempel om studenten aan de slag te laten gaan met moeilijke opdrachten.
* Leg de theorie op een makkelijke en duidelijke manier uit. Kan goed door een stuk code heen lopen en dat regel voor regel helder maken.
* Leg verbanden tussen verschillende onderwerpen en kan goed aanvoelen aan welke onderwerpen de klas behoefte heeft aan uitleg.
* Laat tijdens de les genoeg ruimte voor het stellen van klassikale vragen en geeft ze genoeg persoonlijke aandacht (tijd) om hun problemen oplossen. Wilt ook echt dat de student het begrijpt.
* De slides bevatten goede voorbeelden en moeilijke concepten worden met diagrammen verhelderd.
* De bronnen die bij de vakken staan geven ook echt verdieping. Er is goed nagedacht over de opbouw van het vak zowel beginners als mensen uitdagen.
* Je geeft niet alleen oplossingen maar ook waarom de oplossing werkt. 
* Stelt mensen gerust als dingen een beetje tegenzitten waardoor ik niet in paniek raak. Nooit het gevoel dat ik er alleen voor sta.
* Je monitoreert goed wat ieders persoonlijke voortgang is en sluit daar op aan. 

## Bijlage
* [Notities bijeenkomst-3](/notities/bijeenkomst-3.pdf)
* [Foto's feedback post-its]
* [Screenshots vakevaluaties]
* [Screenshots blokenquetes]

## Bronnen
* [The right way to respond to negative feedback (article)][negative]
* [5 reasons you should seek your OWN student feedback (article)][reasons]
* [Improving student motivation (workshop and slides)][bdb]

[negative]: https://hbr.org/2018/05/the-right-way-to-respond-to-negative-feedback
[reasons]: https://www.cultofpedagogy.com/student-feedback/
[bdb]: http://bit.ly/bdb_studentmotivation
